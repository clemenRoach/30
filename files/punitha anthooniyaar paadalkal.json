{
  "category_id": "punitha anthooniyaar paadalkal",
  "category_ta": "புனித அந்தோனியார் பாடல்கள்",
  "songs": [
    {
      "number": 1,
      "title": "அந்தோனியார் புகழ் பாடுங்களேன்",
      "lyrics": "அந்தோனியார் புகழ் பாடுங்களேன்\nஅன்போடு யாவரும் கூடுங்களே (2)\nகைகூப்பி தொழுவோம் நன்மைகள் பெறுவோம்\nதுன்பங்கள் யாவும் தீர்ந்திடுமே (2)\n\n1. பாடும் பறவைக் கூட்டம் எல்லாம் பரனைப் புகழ்ந்திடவே\nஆடும் மலைகள் ஓசை எல்லாம் அருளை ஒலிக்கிறதே\nநாடும் நகர மாந்தர் எல்லாம் நலனைப் பெற்றிடவே  2\nநலனைப் பெற்றிடவே\n\n2. வீசும் புயலும் அமைதியாகும் விந்தைப் புனிதரிலே\nதூசும் துயரும் தீர்ந்துபோகும் தூயவன் பார்வையிலே\nநேச இதயம் வாசம் செய்யும்  நேயத் தலமிதுவே  2\nநேயத் தலமிதுவே"
    },
    {
      "number": 2,
      "title": "இப்புண்ணிய ஷேத்திரத்தில்",
      "lyrics": "இப்புண்ணிய ஷேத்திரத்தில்\nமாட்சிமை தங்கிய மேலான சிம்மாசனத்தில் கிருபாசனங்கொண்டு\nஎழுந்தருளியிருக்கிற புனித அந்தோனியாரே !\nபரிசுத்தத்தனம் விளங்கும் லீலியே !\nவிலைமதிக்கப்படாத மாணிக்கமே !\nபரலோக பூலோக காவலரே !\nகஸ்தி   துன்பப்படுகிறவர்களுக்குப் பரம சஞ்சீவியானவரே !\nபாவிகளின் தஞ்சமே !\nஉமது இன்பமான   சந்நிதானம் தேடி வந்தோம்.\nஉமது திருமுக மண்டலத்தை அண்ணாந்து பார்த்து\nஉம்மைக்   கெஞ்சி மன்றாடுகிறோம்.\nமகா சிரவணம் பொருந்திய புனித அந்தோனியாரே !\nசூரத்தனமுள்ள   மேய்ப்பரே !\nபசாசுகளை மிரட்டி ஓட்டுபவரே !\nதிருச்சபையின் கருணையின் கண்ணாடியானவரே !\nஇவ்உலகில் எங்கள் ஆதரவும் நீரல்லவோ !\nஎங்கள் தஞ்சமும் நீரல்லவோ !\nஎங்கள்   சந்தோஷமும், நம்பிக்கையும், பாக்கியமும் நீரல்லவோ !\nநீர் எங்கள் ஞானத்தந்தை என்பதை   எங்களுக்குக் காண்பியும்.\nபிள்ளைகள் செய்த குற்றங்களை தாய் தந்தையர்கள்   பாராட்டுவார்களோ,\nஉம்மைத் தேடிவந்த நிர்பாக்கியர்பேரில் தயவாயிரும்.\nஅழுகிறவர்களை   அரவணையும்;\nஅல்லல்படுகிறவர்களுக்கு ஆறுதலாக வாரும்.\nநீர் இரங்காவிட்டால் எங்களுக்கு   வேறு யார் இரங்குவார்?\nநீர் ஆதரியாவிட்டால் எங்களை வேறு யார் ஆதரிப்பார்?\nநீர்   நினையாவிட்டால் எங்களை வேறு யார் நினைப்பார்?\nநீர் உதவாவிட்டால் எங்களுக்கு வேறு   யார் உதவுவார்?\nதஞ்சமென்று ஓடிவந்த அடியோர்கள் பெயரில் தயவாயிரும்.\nபரிசுத்த   வெண்மையின் தூயதான தயாபரமே !\nதயைக்கடலே !\nதவிப்பவர்களுக்குத் தடாகமே !\nதனித்தவருக்குத் தஞ்சமே !\nஉமது இன்பமான சன்னிதானம் தேடிவந்தோம்.\nஆறு, காடு,   கடல்களைக் கடந்து ஓடிவந்தோம்.\nதுன்பம், பிணி, வருமை முதலிய கேடுகளினாலே வாடி   நொந்தோம்.\nஎங்கள் நம்பிக்கை வீண்போகுமோ?\nஎங்கள் மன்றாட்டு மறுக்கப்படுமோ?\nஎங்கள்   யாத்திரைகள் பயன் அற்றதாய்ப் போகுமோ?\nஎங்கள் அழுகைக் கண்ணீர் உம்முடைய இதயத்தை   உருக்காது போகுமோ?\nஅப்படி ஆகுமோ ஐயா, எங்களின் அன்பான தகப்பனே!\nஎங்களை முழுவதும்   ஒப்புக்கோடுக்கிறோம்.\nஎங்களைக் கையேற்றுக்கொண்டு ஆசீர்வதித்தருளும் -ஆமென்."
    },
    {
      "number": 3,
      "title": "அற்புதம் காண விரும்பும் மனிதரே",
      "lyrics": "அற்புதம் காண விரும்பும் மனிதரே\nவாருங்கள் செபியுங்கள் புனிதர் பாதம் சேருங்கள் (2)\n\n1. படுக்கையில் வீழ்ந்தவர் புதுமையாக எழுந்தனர் -2\nகடலில் விழுந்து தவித்தவர் கரையை அடைந்து மகிழ்ந்தனர்\nகுருடரும் அருள்பெற்று ஒளியைக் கண்டனர் -2\n\n2. பொருளினைத் தொலைத்தவர் கண்டு எடுக்க அருள் செய்தார் -2\nகடின உள்ளம் கொண்டவர் கனிந்த இதயம் பெறச் செய்தார்\nகயவரும் கடவுளைக் கண்டு துடித்தனர் - 2"
    },
    {
      "number": 4,
      "title": "அன்புத் தந்தையே கருணை தீபமே",
      "lyrics": "அன்புத் தந்தையே கருணை தீபமே\nஎங்கள் அந்தோனியாரே (2)\nபுனித நகரிலே புதுமை புரிந்திடும் பதுவைப் புனிதரே வாழ்க\nவாழ்க வாழ்க வண்ணத் திருவடி புனிதர் பூவடி வாழ்க\n\n1. பணியில் வாழ்வும் பகிர்வில் நிறைவும் வரவும் உம் வரவால்\nதணியும் நோய்கள் நகரும் பிணிகள் தலைவா உன்தயவால் (2)\nதவிக்கும் உள்ளம் தனை உயர்த்த தர்மம் தான் என்றாய்\nஉரிமை வாழ்வை உலகிற்கு உயர்த்த - புனித நகரிலே..\n\n2. இறைவன் ஒளியில் நாங்கள் செல்ல வழியைச் சொன்னவரே\nஇன்று நல்வாழ்வில் நிதமும் வாழப் பாதை தந்தவரே (2)\nஎந்தன் நெஞ்சில் நீ இருந்து உண்மை நெறி சொல்ல\nஇறைவன் வாக்கை வாழ்ந்து காட்டிட -  புனித நகரிலே"
    },
    {
      "number": 5,
      "title": "இறைவனின் புனிதரே வாழ்க - இன்று",
      "lyrics": "இறைவனின் புனிதரே வாழ்க - இன்று\nஇறைஞ்சி உம் திருத்தலம் வந்தோம்\nஅன்பர் அந்தோனியார் உம் அருளாலே - யாம்\nஅற்புத வரம் பல அடைந்தோமே\nநன்மையின் நாயகனே கோடி நன்றிகள் சாற்றுகின்றோம் - 2\n\n1. வாழ்வினில் துன்பங்கள் வருகையிலே\nவந்தோம் உம் திருவடியே\nஉம் முகம் நோக்கிப் பார்க்கையிலே\nஉவந்து எம் துயர்களைத் துடைப்பீரையா\nசமயம் பலவும் கடந்து உம்மைச்\nசந்திக்கும் பக்தர்கள் மனதில் (2)\nகவலை நீங்கிட கலக்கம் அகன்றிடக்\nகருணை மழையை நீர் பொழியுமையா\n\n2. அலகையின் ஆதிக்கம் உயர்கையிலே\nஅண்ணலே ஒடுக்குகின்றீர்\nநோய்களும் பிணிகளும் வாட்டுகையில்\nநலம் தரும் புதுமைகள் புரியுமையா\nகுழந்தை இயேசுவைக் கரத்தில் ஏந்திக்\nகொஞ்சிடும் பேறு நீர் அடைந்தீர் (2)\nவாழ்க புனிதரே வந்தோம் பாதமே\nவளங்கள் தந்து வழிநடத்துமையா"
    },
    {
      "number": 6,
      "title": "உம்மைத் தேடி வருகின்றேன் அந்தோனி மாமுனியே",
      "lyrics": "உம்மைத் தேடி வருகின்றேன் அந்தோனி மாமுனியே\nஉம்மையே பாடிப் புகழுகின்றேன் என் துணை நீதானே\n\n1. புவியினில் புதுமைகள் புரிந்ததனால்\nபுதுமையில் புனிதராய்ப் புகழடைந்தீர் (2)\nஅனைவரும் கைவிட்டுப் பிரிந்தாலும்\nஆதரவாய் என்னைத் தாங்கிடுவீர் (2)\nஆதாரம் நீயே அன்பினில் எனையே\nதோள்களில் தாங்கிக் கொள்வாய் (2)\n\n1. கருணையின் தீபமும் நீயல்லவா\nதினம் எமைக் காப்பதுன் கரமல்லவா (2)\nதுயரங்களாலே சோர்ந்த எங்கள்\nசுமைகளை சுகமாய் மாற்றுமையா (2)\nமலைபோல் இடர்கள் சூழ்ந்துகொண்டாலும்\nபனிபோல் மறையச் செய்வாய் (2)"
    },
    {
      "number": 7,
      "title": "எங்கள் இயேசு பாலனை கைகளில் தாங்கிய",
      "lyrics": "எங்கள் இயேசு பாலனை கைகளில் தாங்கிய\nதூய நெஞ்சம் கொண்ட புனிதரே\nதேடிவரும் பக்தருக்கு கோடிப் புதுமை செய்திடும்\nபுனிதரே உன் நாமம் வாழ்க (2)\n\n1. கடலில் மீன்கள் இறைவார்த்தையைக்\nகேட்பதற்கு புதுமை புரிந்தீர்\nசிலுவையினை அன்பு செய்த மாமுனியே -2\nஇயேசுவுக்காய் வாழ்ந்திட ஆசைகொண்டு -2\nநற்செய்தி வழியிலே துறவியானீர்\nஎங்களுக்காக வேண்டிக்கொள்ளும் -2\n\n2. பேய்களும் நடுங்கிப் போகுமே ஐயா\nஉன் திருநாமம் சொல்லும் போதிலே\nஊமைகளைப் பேசச் செய்யும் புதுமைப் புனிதரே -2\nஅடிமைகளை மீட்டிடும் நல்ல மேய்ப்பரே -2\nசோர்ந்துபோன மனிதருக்கு ஆறுதல் நீரே\nஎங்களுக்காக வேண்டிக்கொள்ளும் - 2"
    },
    {
      "number": 8,
      "title": "எங்கள் புனிதா இதயத் தலைவா",
      "lyrics": "எங்கள் புனிதா இதயத் தலைவா\nஇசைந்து வாழ்த்திடுவேன் (2)\nகலக்கம் போக்கி கருணை தாரும் கனிந்த அன்பாலே\nசோகம் எல்லாம் சுகமாய் மாறும்\nதுணையாய் வாழ்வில் நீ வந்தாலே\n\n1. மரத்தின் கிளைகள் அசைவிலும்\nபாடும் குயில்கள் இசையிலும் (2)\n\n2. புனிதர் உமது புகழைப் பாடும் -2\nபுதுமைப் புனிதர் உமது நாமம் வாழ்க வாழியவே\n\n3. கடலில் எழும்பும் அலைகளும்\nதென்றல் காற்றின் இனிமையும் (2)- புனிதர் உமது..."
    },
    {
      "number": 9,
      "title": "எம்மைக் கண்ணோக்கிடுவீர் அந்தோனி மாமுனியே",
      "lyrics": "எம்மைக் கண்ணோக்கிடுவீர் அந்தோனி மாமுனியே\nஎன்றும் காத்திடுவீர் எங்களை என்றும் காத்திடுவீர் (2)\n\n1. உம்மை அடைக்கலமாய் எம்முள் தெரிந்துகொண்டோம் -2\nஉம்மிடம் எங்களை நேர்ந்து கொண்டோம்\nஎம் துயர்கள் பிணிகள் நீக்கிடுவாய் (2)\n\n2. தாய்போல் அணைத்துக் காத்து எம் துன்பங்கள் போக்கிடுமே -2\nசேயர்களாக எமைத் தினமும் ஆதரவாய் தயவாய் நோக்கும் -2"
    },
    {
      "number": 10,
      "title": "பதுவைப் புனிதர் அந்தோனியாரே",
      "lyrics": "பதுவைப் புனிதர் அந்தோனியாரே\nஉம் திருத்தலம் தேடிவந்தோம்\nகடைக்கண் பாரும் கவலைகள் போக்கும்\nகுறைவில்லா வாழ்வருளும் (2)\nவாழ்க வாழ்க எங்கள் பாதுகாவலர் வாழ்க -2\n\n1. பாவிகளின் அடைக்கலமே கவலைப்படுவோரின் தேற்றரவே -2\nஆறுகள் காடுகள் கடந்து வந்தோம்\nதுன்பங்கள் துயரங்கள் சுமந்து வந்தோம்\nஉனை நாடி அருள்தேடி நாங்கள் ஓடி வந்தோம்\n\n2. பாவங்கள் யாம் செய்தாலும்\nபரமனின் இரக்கம் பெறச் செய்வாய் (2)\nஉமது உதவி இல்லை என்றால்\nஎமக்கு இரங்குவார் யாருமில்லை\nபரிவோடு எமைப்பாரும் ஏக்கம் போக்கிவிடும்"
    },
    {
      "number": 11,
      "title": "புதுமை வள்ளலே புனித அந்தோனியாரே - உம்",
      "lyrics": "புதுமை வள்ளலே புனித அந்தோனியாரே - உம்\nபுகழ்பாடும் பக்தர் குரல் கேட்டிடுவாயே\nஎந்தன் குறைகள் எல்லாம் போக்கிடுவாயே (2)\n\n1. ஐயா உன் ஆலயம் அருள் வேண்டி வந்தோம்\nஅருள்வீசும் திருமுகத்தைக் கண் குளிரக் கண்டோம் (2)\nபாரும் எங்கள் நெஞ்சமே உம்மிடமே தஞ்சமே - 2\nதேடும் உள்ள அமைதிதனைத் தந்திடுவாய் ஐயனே - 2\n\n2. மெய்வாசல் விளக்கேற்றி கரம்கூப்பி நின்றோம்\nபொய்யாவும் தீச்செயல்கள் சன்னிதியில் கண்டோம் (2)\nஎரியும் மெழுகுதிரியிலே வெள்ளி மேசைப் பொருளிலே - 2\nஎம் இதய எண்ணங்களைக் காணிக்கையாய்த் தந்தோம் - 2"
    },
    {
      "number": 12,
      "title": "விளதை வினோதரே புனித அந்தோனியாரே",
      "lyrics": "விளதை வினோதரே புனித அந்தோனியாரே\nவரம் பல அருளும் கோடி அற்புதரே -2\nவாழ்க வாழ்க இறை அருள்மிகு போதகரே\nவாழ்க வாழ்க எங்கள் வியத்தகு காவலரே\n\n1. விண்ணக வாழ்வின் படிப்பினையே - மறை\nஉண்மையை உரைத்தவரே (2)\nபுண்ணியம் எனும் ஞான வெள்ளாண்மையை\nஎங்கும் விளைவித்த மாமுனியே (2)\n\n2. திருச்சிலுவை மிக நேசித்தவரே என்றும்\nதூய்மையின் லீலி மலரே (2)\nதவறுவோர் வாழ்வின் ஒளிவிளக்கே பக்தர்\nதுயரினைத் துடைப்பவரே (2)\nபீஏ ஹக்ஷீஸயூ]மசுடி"
    }
  ]
}