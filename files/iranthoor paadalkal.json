{
  "category_id": "iranthoor paadalkal",
  "category_ta": "இறந்தோர் பாடல்கள்",
  "songs": [
    {
      "number": 1,
      "title": "இறந்தோர் வாழ்வு ஒளிபெறுக அவர்",
      "lyrics": "இறந்தோர் வாழ்வு ஒளிபெறுக அவர்\nஇறைவா உம்மிடம் வந்தடைக\n\n1. நின் ஒளி அவர்மேல் ஒளிர்ந்திடுக  புவியில்\nநிதம் அவர் நினைவு நிலைத்திடுக (2)\nதீயவை யாவும் விலகிடுக - 2 - அவர்\nதினம் உம் மகிழ்வில் நிலைத்திடுக\n\n2. விண்ணக சீயோன் நகரினிலே  நிதம்\nமண்ணால் உம் புகழ் அவர் இசைக்க  (2)\nபுனிதர் வான தூதருடன் - 2 - உம்மை\nபுகழ்ந்திடும் பேறு அவர் பெறுக"
    },
    {
      "number": 2,
      "title": "இறைவா இறந்தவர்க்கமைதி தாரும்",
      "lyrics": "இறைவா இறந்தவர்க்கமைதி தாரும்\nமனமிரங்கி உன் திருவடிதனில் சேரும் ஓ...\n\n1. வாழ்வென்னும் பயணம் முடிந்து விட - மறு\nவாழ்வின்று இவர்க்கு தொடங்கிடட்டும்\nகல்லறையில் இவர் உடல்செல்வார்\nஇல்லத்தில் ஆன்மா இடம் பெறட்டும்\nஇறைவா இறைவா - 2\n\n2. உம்வழி உலகில் தினம் நடந்து என்றும்\nஉம்பணி செய்தவர் இவர் இறைவா\nநன்று என் மகளே வாவென்று நீர்\nநடத்திச் செல்வீர் உம் வீட்டினுக்கே\nஇறைவா இறைவா - 2"
    },
    {
      "number": 3,
      "title": "மரித்த விசுவாசிகளின் ஆன்மாக்கள் மீது",
      "lyrics": "மரித்த விசுவாசிகளின் ஆன்மாக்கள் மீது\nமனமிரங்கி ஆண்டவரே இன்ப சாந்தி தாரும் -2\n\n1. விரிந்த திரு கைகால்கள் விலாவில் இருந்தோடும்\nவிலையில்லா உதிரத்தால் அவர்களை விண் சேரும் - 2\n\n2. எரிகின்ற நெருப்பினிலே புழுப்போல வாடி\nஎள்ளளவும் சுகமின்றி ஆறுதலைத் தேடி\nபுரிந்த சிறு பாவங்களுக்குப் பரிகாரம் செய்து\nபுலம்பி அழும் அவர்களுக்கு அருள்மாரி பெய்து -2"
    },
    {
      "number": 4,
      "title": "முடிவில்லாத வாழ்வைத் தேடி வருகிறேன் இறைவா",
      "lyrics": "முடிவில்லாத வாழ்வைத் தேடி வருகிறேன் இறைவா\nஉன் முன்னிலையில் மண்டியிட்டுக் கிடக்கிறேன் இயேசய்யா (2)\n\n1. நானே உயிர்தரும் ஊற்று  என்ற\nவார்த்தையின் பொருள் என்னவோ (2)\nஉம் ஊற்றில் பருகும் எனக்கென்றும்\nஇறப்பில்லையோ இருள் இல்லையோ தாகம் இல்லையோ\n\n2. நானே உயிர்தரும் உணவு  என்ற\nவார்த்தையின் பொருள் என்னவோ (2)\nஉம் உடலை உண்ணும் எனக்கென்றும்\nபசியில்லையோ துயர் இல்லையோ இறப்பில்லையோ"
    },
    {
      "number": 5,
      "title": "இறைவா இவரது திருப்பயணம்",
      "lyrics": "இறைவா இவரது திருப்பயணம்\nஇனிதே அமைந்திட இறைஞ்சுகின்றோம்\n\n1. பாஸ்கா பயணம் இதுவேதான்\nகிறிஸ்தவன் செல்லும் வழி இதுதான்\nஇறப்பைக் கடந்த உயிர்ப்பிற்கு\nஇசைந்து செல்லும் வழி இதுதான்\n\n2. அடிமைத் தளையை அறுத்தெறிந்து\nஆண்டவன் மக்கள் அன்றொரு நாள்\nஉரிமை நாடு கடந்து சென்றார்\nஉண்மை இங்கு நடப்பது தான்\n\n3. சிலுவை சுமந்த வழியினிலே\nசீர்மிகு உயிர்ப்பும் பிறந்ததுவே\nசிலுவை பதிந்த சுவடுகளில்\nசீடர் இவரும் செல்கின்றார்\n\n4. துன்பத்தின் வழியாய் திருச்சபையும்\nதூரப்பயணம் போவது போல்\nபயணத்தின் முடிவில் இவ்வடியார்\nபரகதி சேர்ந்திட இறைஞ்சிடுவோம்\n\n5. விண்ணக விருந்து உண்டிடவே\nவிரைந்து செல்லும் இவ்வடியார்\nதிருமகன் வந்து பார்க்கையிலே\nதிருமண உடையுடன் திகழ்ந்திடவே\n\n6. ஆண்டவர் அழைத்த நேரத்திலே\nஅணையா விளக்குடன் ஆயத்தமாய்\nஉடனே செல்லும் ஊழியராம்\nஉண்மையில் பேறு பெற்றவரே\n\n7. அந்நிய நாட்டின் எல்லைதனை\nஅடியார் இவரும் கடந்துவிட்டார்\nஇழப்பு அனைத்தும் அவரின்றி\nதவறாது தன்வீடு சேர்ந்திடவே\n\n8. எனக்கு வாழ்வு கிறிஸ்துவே தான்\nஎன்றும் அவரோடிருப்பது தான்\nதாயகம் திரும்பும் பயணி இவர்\nஇறப்பு ஆதலின் ஆதாயம்"
    },
    {
      "number": 6,
      "title": "இறைவா உமது அடியார் இவர்க்கு",
      "lyrics": "இறைவா உமது அடியார் இவர்க்கு\nஇரங்கி அமைதி அளித்தருளும்\nமண்ணக கோயிலில் ஏற்பதுபோல்\nவிண்ணக கோயிலில் இடம் அருளும்\n\n1. திருநீராடி புனிதம் அடைந்து\nதிருஅருட் சாதனம் பலவும் பெற்று\nஅழியா வாழ்வை பெற்ற தலத்தில்\nஅழியும் உடலைச் சுமந்து வந்தோம்\n\n2. நித்திய வாழ்வின் உணவை உண்டு\nநித்தம் உமது வார்த்தையைக் கேட்டு\nஇனிவரும் வாழ்வில் நம்பிக்கை தந்த\nஇல்லத்தில் இவரைக் கொண்டு வந்தோம்\n\n3. பாவப் பொறுத்தல் பலமுறை தந்து\nபரமன் அன்பை இவர்க்கு அருளிய\nதலமாம் கோயில் நோக்கியே வந்தோம்\nதயவாய் இவர் பிழை பொறுத்தருள்வீர்\n\n4. கிறிஸ்துவின் மறைவுடல் அங்கம் இவரை\nதிருச்சபை மக்கள் பரிவுடன் கொணர்ந்தோம்\nஎன்றும் அழியா கிறிஸ்து உடல் போல்\nஇன்றும் இவர் மகிமை பெறவே\n\n5. வானவர் கூடி வரவேற்றிவரை\nஆபிரகாமின் மடியில் வளர்த்தி\nஏழை லாசர் அடைந்த பேற்றை\nஎம்மவர் இவரும் அடைந்திடவே\n\n6. எரியும் தீபம் கரத்தில் ஏந்தி\nஏனத்தில் எண்ணெய் நிறையத் தாங்கி\nநினையா நேரம் வந்திடும் தலைவரை\nஅணையா விளக்குடன் சந்திக்கச் செல்வோம்"
    },
    {
      "number": 7,
      "title": "நிறைமிகு அமைதியில் சேர்ந்திடுவாய்",
      "lyrics": "நிறைமிகு அமைதியில் சேர்ந்திடுவாய்\nநீடித்த ஒளியில் வாழ்ந்திடுவாய் - 2\n\n1. இறைவனில் இறப்போர் பேறுபெற்றோர் - இனி\nஇவருக்கு மீண்டும் உழைப்பில்லையே\nஆற்றிய நன்மைகள் பின்தொடர - இளைப்\nபாற்றியை அவர்கள் கண்டிடுவார்\n\n2. சாவே உனது கொடுக்கெங்கே - எனச்\nசாற்றும் பாறைகள் அதிர்ந்திடுமே\nஉயிர்ப்பின் எக்காளம் ஒலித்தங்கே - இவ்\nஉலகோர் தம்மை எழுப்பிடுமே\n\n3. விண்ணக விருந்தின் முன்சுவையே - இங்கு\nமண்ணிலே நுகர்ந்திட விரைந்திடுவோம்\nஎண்ணிலா புனிதர் கூட்டத்திலே - அங்கு\nகண்ணீரும் சாவும் மறைந்திடுமே"
    },
    {
      "number": 9,
      "title": "வாழ்வோர் இறந்தோர் நலம்பெற இறைவா",
      "lyrics": "வாழ்வோர் இறந்தோர் நலம்பெற இறைவா\nவாழ்த்தி வைத்தோம் காணிக்கையை\n\n1. நிலத்தில் விழுந்த கோதுமை மணி\nநிறைந்த பலனைத் தந்திடவே - 2\nமடிந்து மண்ணில் மறைந்தால் தான்\nமக்கள் பலரின் உணவாகும்\n\n2. மண்ணில் புதைந்த இறைமகனும்\nமகிமை கொண்டே உயிர்த்து வந்தார்\nஇறந்த அவரின் அடியாரும்\nஇனிதே மகிமை அடைந்திடுவார்"
    },
    {
      "number": 10,
      "title": "தாயே உத்தரிக்கும் ஸ்தலத்தோருக்கு ஓயாத்",
      "lyrics": "தாயே உத்தரிக்கும் ஸ்தலத்தோருக்கு ஓயாத்\nதஞ்சமும் ஆதரவும் நீயே - 2\n\n1. தீயில் விழுந்து வெந்து சோர்ந்து - உந்தன்\nதிருத்தயை கேட்க நீயோ அறிந்து\nதூய வான் துதியினில் சேர்ந்து - உம்மை\nதுதித்திட அருள் செய்வாய் புரிந்து\n\n2. உலகம் பசாசை தினம் வென்றார் - தங்கள்\nஉடலுக்கு ஓயாதெதிர் நின்றார்\nகலகமெல்லாம் கடந்த பின்னும் - சொற்பக்\nகறையினால் துறை சேரார் இன்னும்\n\n3. தாய் விட்டுப் பிள்ளை நிற்கலாமோ\nஉந்தன் தயைவிட்டால் துயர் விட்டு போமோ\nதூய கருணை நிறைதாயே - இவர்\nதுயர் எல்லாம் நீங்க வருவாயே"
    },
    {
      "number": 11,
      "title": "சுவாமி பாதாளங்களினின்று உம்மை",
      "lyrics": "சுவாமி பாதாளங்களினின்று உம்மை\nநோக்கி கூப்பிடுகின்றேன்\nசுவாமி என் சத்தத்தை கேட்டருளும்\n\n1. எனது விண்ணப்பத்தின் பேரோலியை\nஉமது செவி தந்து கேட்டருளும்\n\n2. ஆண்டவரே நீர் எங்கள் குறைகளை பாராட்டுவீராகில்\nஉமக்கு முன் நிலைநிற்க இயல்பவன் யார்?\n\n3. ஆனால்  உம்மிடத்தில் மன்னிப்பு உள்ளதால்\nபயபக்தியுடனே உம் பணிபுரிவோம்\n\n4. ஆண்டவரிடம் நம்பிக்கை கொண்டுள்ளேன்\nஅவர்ஒளிகளை நம்பினேன்\n\n5. உதய  காலத்தை எதிர்நோக்கும் சாமகாவலைவிட\nஎன் ஆன்மா ஆவலாய் ஆண்டவரை\n  எதிர்பார்க்கிறது\n\n5. உதய  காலத்தை எதிர்நோக்கும் சாமகாவலைவிட\nஇஸ்ராயல் ஆண்டவரை\n  எதிர்பார்பதாக\n\n6. ஏனெனில் அவர் தயை நிறைந்தவர்\nமீட்பும் அவரிடம் ஏராளாம்\n\n7  அக்கிரமங்கள் அனைத்திலுமிருந்து\nஇஸ்ராயேலை அவரே மீட்டருள்வார்"
    },
    {
      "number": 12,
      "title": "கல்லறை மேட்டினில் மனுக்குலம்",
      "lyrics": "கல்லறை மேட்டினில் மனுக்குலம்\nகண்ணீர் சிந்தும் காட்சியினை\nகருணை கண்ணால் நோக்கினார்\nகவலையைக் கர்த்தர் போக்கினார்\n\n2. அன்று கல்லறை அருகினில்\nஅவரும் கண்ணீர் விட்டழுதார்.\nதுன்புறு மனிதர் கண்ணீரை\nதுடைக்க அன்றே முன்வந்தார்\n\n3. நானே உயிரும் உயிர்ப்பாவேன்.\nநம்புவோர் இதனை இறந்திடார்.\nஎன்றே உரைத்து இறந்தவனை,\nஎழுப்பி உண்மை அறிவித்தார்\n\n4. மூன்று நாட்களாய் கல்லறையை\nமூடிக் கிடந்த இருளகற்றி\nமுன்பே உரைத்த வாக்கின்படி\nமுவுல காள்பரன் உயிர்த்து வந்தார்."
    },
    {
      "number": 13,
      "title": "Libera Me",
      "lyrics": "Libera Me\nLibera me, Domine, de morte æterna, in die illa tremenda\nQuando cœli movendi sunt et terra\nDum veneris iudicare saeculum per ignem.\n\nTremens factus sum ego, et timeo, dum discussio venerit, atque ventura ira.\nQuando cœli movendi sunt et terra\nDies illa, dies iræ, calamitatis et miseriæ, dies magna et amara valde.\n\nDum veneris iudicare saeculum per ignem.\nRequiem æternam dona eis, Domine: et lux perpetua luceat eis.\n--------------------------\n\nEnglish Translation:\nDeliver me, O Lord, from death eternal on that fearful day,\nWhen the heavens and the earth shall be moved,\nWhen thou shalt come to judge the world by fire.\nI am made to tremble, and I fear, till the judgment be upon us, and the coming wrath,\nWhen the heavens and the earth shall be moved.\nThat day, day of wrath, calamity and misery, day of great and exceeding bitterness,\nWhen thou shalt come to judge the world by fire.\nRest eternal grant unto them, O Lord: and let light perpetual shine upon them."
    },
    {
      "number": 14,
      "title": "இருள் சூழ்ந்த பள்ளத்தாக்கில் நான், நடக்க நேர்ந்தாலும்தீமையான தெதற்கும் அஞ்சேன்",
      "lyrics": "இருள் சூழ்ந்த பள்ளத்தாக்கில் நான், நடக்க நேர்ந்தாலும்தீமையான தெதற்கும் அஞ்சேன்\n1. என் ஆயன் ஆண்டவர் எனக்கென்ன குறைவு\nபசும்புல் மேய்ச்சலில் என்னை இளைப்பாறச் செய்கின்றார்\nஎன் களைப்பை ஆற்றுகின்றார்\nஎனக்கு புத்துயிர் ஊட்டுகின்றார்2. இருள் சூழ்ந்த பள்ளத்தாக்கில் நான் நடக்க நேர்ந்தாலும்\nதீமையானதெதற்கும் அஞ்சேன்\nஏனெனில் நீர் என்னோடு இருக்கின்றீர்\nஉமது கோலும் கைத்தடியும் எனக்கு ஆறுதலாய் உள்ளன3. என் எதிரிகள் காண நீர் எனக்கு விருந்தொன்றைத் தயாரிக்கின்றீர்\nஎன் தலைக்கு எண்ணெய் பூசீனீர்\nஎன் கிண்ணம் நிரம்பி வழிகின்றது\nஎன் கிண்ணம் நிரம்பி வழிகின்றது4. கருணையும் அருளும் என்னைத் தொடரும்\nஎன் வாழ்நாளெல்லாம் என்னைத் தொடரும்\nஆண்டவர் தம் இல்லத்தில் நான் குடியிருப்பேன்\nஊழி ஊழிக் காலமும் குடியிருப்பேன்\n\n1. என் ஆயன் ஆண்டவர் எனக்கென்ன குறைவு\nபசும்புல் மேய்ச்சலில் என்னை இளைப்பாறச் செய்கின்றார்\nஎன் களைப்பை ஆற்றுகின்றார்\nஎனக்கு புத்துயிர் ஊட்டுகின்றார்\n\n2. இருள் சூழ்ந்த பள்ளத்தாக்கில் நான் நடக்க நேர்ந்தாலும்\nதீமையானதெதற்கும் அஞ்சேன்\nஏனெனில் நீர் என்னோடு இருக்கின்றீர்\nஉமது கோலும் கைத்தடியும் எனக்கு ஆறுதலாய் உள்ளன\n\n3. என் எதிரிகள் காண நீர் எனக்கு விருந்தொன்றைத் தயாரிக்கின்றீர்\nஎன் தலைக்கு எண்ணெய் பூசீனீர்\nஎன் கிண்ணம் நிரம்பி வழிகின்றது\nஎன் கிண்ணம் நிரம்பி வழிகின்றது\n\n4. கருணையும் அருளும் என்னைத் தொடரும்\nஎன் வாழ்நாளெல்லாம் என்னைத் தொடரும்\nஆண்டவர் தம் இல்லத்தில் நான் குடியிருப்பேன்\nஊழி ஊழிக் காலமும் குடியிருப்பேன்"
    },
    {
      "number": 15,
      "title": "சாகா வரம்தரும் உணவு - நல்",
      "lyrics": "சாகா வரம்தரும் உணவு - நல்\n1. பாலை நிலத்தில் அன்று\nபரமன் தந்தார் உணவு\nபோதிய உணவும் உண்டு\nபோனார் மக்கள் மாண்டு2. வானம் பொழிந்த உணவு\nவாழ்வு நல்கும் உணவு\nஇறைவன் அன்றோ உணவு\nஇதனால் அங்கு   நிறைவு3. உடலே உண்மை உணவு\nஉதிரம் உண்மை பானம்\nஅருந்தி அவரில் நிலைத்தால்\nஅழியா   உயிர்ப்பு உண்டு4. ஆண்டவர் வருகையை நினைந்து\nஅருந்தும் ஆயத்த விருந்து\nபோகும் வழியின் உணவு\nசேரும் வீட்டின் முன்சுவையே5. இனிவரும் விருந்தில் நாமும்\nஇறைவனை என்றும் புகழ்ந்து\nஇனிமேல் சாவே இல்லா\nஇல்லம் வாழ்வோம் இனிது\n\n1. பாலை நிலத்தில் அன்று\nபரமன் தந்தார் உணவு\nபோதிய உணவும் உண்டு\nபோனார் மக்கள் மாண்டு\n\n2. வானம் பொழிந்த உணவு\nவாழ்வு நல்கும் உணவு\nஇறைவன் அன்றோ உணவு\nஇதனால் அங்கு   நிறைவு\n\n3. உடலே உண்மை உணவு\nஉதிரம் உண்மை பானம்\nஅருந்தி அவரில் நிலைத்தால்\nஅழியா   உயிர்ப்பு உண்டு\n\n4. ஆண்டவர் வருகையை நினைந்து\nஅருந்தும் ஆயத்த விருந்து\nபோகும் வழியின் உணவு\nசேரும் வீட்டின் முன்சுவையே\n\n5. இனிவரும் விருந்தில் நாமும்\nஇறைவனை என்றும் புகழ்ந்து\nஇனிமேல் சாவே இல்லா\nஇல்லம் வாழ்வோம் இனிது"
    }
  ]
}